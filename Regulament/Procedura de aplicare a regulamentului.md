Procedura de aplicare a regulamentului
----------------------------------------------

Acest document conține un set de reguli ce extind și clarifică setup de reguli din regulamentul Concursului Național de proiecte IT & C **InfoEducație**.

Cuprins:

- [Capitoulul I. Înscrierea lucrării în concurs](#capitoulul-i-înscrierea-lucrării-în-concurs)
    - [Secțiunea I.1. Componența echipei](#secțiunea-i1-componența-echipei)
    - [Secțiunea I.2. Lotul județului](#secțiunea-i2-lotul-județului)
    - [Secțiunea I.3. Înscrierea proiectului pe site-ul infoeducatie.ro](#secțiunea-i3-înscrierea-proiectului-pe-site-ul-infoeducatiero)
        - [Subsecțiunea I.1. Forumularul de înscriere](#subsecțiunea-i1-forumularul-de-înscriere)
        - [Subsecțiunea I.2. Termenul limită](#subsecțiunea-i2-termenul-limită)
    - [Secțiunea I.4. Acceptarea lucrărilor](#secțiunea-i4-acceptarea-lucrărilor)
        - [Subsecțiunea I.3. Echipa de organizatori](#subsecțiunea-i3-echipa-de-organizatori)
        - [Subsecțiunea I.4. Participanții](#subsecțiunea-i4-participanții)

- [Capitolul II. Resursele necesare jurizării](#capitolul-ii-resursele-necesare-jurizării)
    - [Secțiunea II.1. Codul sursă](#secțiunea-ii1-codul-sursă)
        - [Subsecțiunea II.1. Proiecte open-source](#subsecțiunea-ii1-proiecte-open-source)
        - [Subsecțiunea II.2. Proiecte private](#subsecțiunea-ii2-proiecte-private)
    - [Secțiunea II.2. Specificațiile proiectului](#secțiunea-ii2-specificațiile-proiectului)
    - [Secțiunea II.3. Documentația proiectului](#secțiunea-ii3-documentația-proiectului)
        - [Subsecțiunea II.3. Documentația proiectului](#subsecțiunea-ii3-documentația-proiectului)
        - [Subsecțiunea II.4. Prezentarea proiectului](#subsecțiunea-ii4-prezentarea-proiectului)

- [Capitolul III. Instalarea proiectului](#capitolul-iii-instalarea-proiectului)
	- [Subcapitolul III.1. Programarea proiectelor](#subcapitolul-iii1-programarea-proiectelor)
	- [Subcapitolul III.2. Instalarea proiectului](#subcapitolul-iii2-instalarea-proiectului)

- [Capitolul IV. Prezentarea proiectului](#capitolul-iv-prezentarea-proiectului)
	- [Subcapitolul IV.1. Programarea proiectelor](#subcapitolul-iv1-programarea-proiectelor)
	- [Subcapitolul IV.2. Prezentarea proiectului](#subcapitolul-iv2-prezentarea-proiectului)
	- [Subcapitolul IV.3. Jurizarea proiectului](#subcapitolul-iv3-jurizarea-proiectului)


- [Capitolul V. Proba Open](#capitolul-v-proba-open)
    - [Subcapitolul V.1. Selecția participanților](#subcapitolul-v1-selecția-participanților)
    - [Subcapitolul V.2. Desfășurarea probei](#subcapitolul-v2-desfășurarea-probei)
    - [Subcapitolul V.3 Jurizarea proiectelor](#subcapitolul-v3-jurizarea-proiectelor)


#Capitoulul I. Înscrierea lucrării în concurs

În cadrul acestui capitol vor fi prezentate regulile ce trebuie urmate în cadrul înscrierii proiectului în concurs.

## Secțiunea I.1. Componența echipei

1. Participarea la concurs se poate face atât individual cât și în echipe de maxim două persoane.
2. Componența echipei nu se poate schimba de la etapa județeană la etapa națională a concursului.
3. Echipa va putea înscrie în concurs numai proiectele ce au fost prezentate la etapa județeană a concursului și s-au calificat pentru etapa națională a acestuia.

## Secțiunea I.2. Lotul județului

1. Fiecare județ poate trimite la etapa națională a concursului un grup de maxim cinci elevi, excepție Municipiul Bucurețti care poate trimite un frup de 12 elevi.


## Secțiunea I.3. Înscrierea proiectului pe site-ul infoeducatie.ro

###Subsecțiunea I.1. Formularul de înscriere

1. Pentru a înscrie un proiect în cadrul competiției fiecare echipă trebuie să completeze formularul destinat înscrierii proiectului de pe site-ul [www.infoeducatie.ro](http://infoeducatie.ro).
2. În cazul în care echipa întâmpină probleme în completarea formularului are datoria de a anunța în cel mai scurt timp echipa de dezvoltatori, folosind adresa de email ping@infoeducatie.ro
3. Echipa de dezvoltatori are obligația de a răspunde în mai puțin de 24 de ore la orice mesaj ce semnalează o problemă.
4. În cazul în care echipa are nelămuriri legate de informațiile pe care trebuie să le ofere poate contacta membrii comisiei prin cele două canale oficiale puse la dispoziție:
    - Forumul public al competiției: [community.infoeducatie.ro](http://community.infoeducatie.ro)
    - Adresele de mail pentru juriul de la fiecare secțiune:
        - web@infoeducatie.ro
        - utilitar@infoeducatie.ro
        - educational@infoeducatie.ro
        - roboti@infoeducatie.ro
        - multimedia@infoeducatie.ro
- În cazul în care un participant adresează o întrebare al cărui răspuns ar putea ajuta și alți paticipanți, membrii juriului pot refuza să răspundă la întrebare prin intermediul mailului și să îi solicite publicarea întrebării pe forum. 

###Subsecțiunea I.2. Termenul limită

1. Termenul limită pentru înscrierea proiectului este 27 Iulie, orice înscriere după această dată nu va fi luată în considerare.
2. Versiunea proiectului din data de 27 Iulie va fi versiunea proiectului ce va fi prezentată în cadrul concursului.
3. Fiecare echipă are datoria de a pune la dispoziția juriului toate resursele necesare jurizării până la această dată.

## Secțiunea I.4. Acceptarea lucrărilor

###Subsecțiunea I.3. Echipa de organizatori

1. Echipa de organizatori are datoria de a verifica fiecare înscriere în vederea stabilirii validității acesteia.
2. Pentru orice proiect respins, echipa de organizatori are obligația de a anunța echipa în mai puțin de 48 de ore de la respingerea acesteia.

###Subsecțiunea I.4. Participanții

1. Fiecare participant trebuie să ofere toate informațiile necesare validării proiectului.
2. Fiecare echipă trebuie să răspundă la orice neclarități legate de lucrarea înscrisă în mai puțin de 48 de ore.

#Capitolul II. Resursele necesare jurizării

Acest capitol se referă la toate materiale, documentele și resursele adiționale pe care o echipă trebuie să le pună la dispoziția membrilor juriului și a organizatorilor pentru ca înscrierea în concurs să fie considerată validă.

##Secțiunea II.1. Codul sursă
Acesta prevedere nu se aplică pentru sectiunea Multimedia.

1. Codul sursă pentru fiecare proiect trebuie să fie accesibil pe Github

###Subsecțiunea II.1. Proiecte open-source

2. Fiecare echipă va trebui să specifice licența utilizată. Mai multe informații pentru alegerea licenței puteți găsi [aici](choosealicense.com).
3. Termenii din licența aleasă trebuie să fie respectați.

###Subsecțiunea II.2. Proiecte private

1. Fiecare echipă ce nu dorește să publice codul sursă pentru proiectul său, trebuie să specifice acest lucru la înscriere.
2. În cazul în care motivul invocat nu este unul valid, organizatorii au posibilitatea de a respinge proiectul.
3. Fiecare echipă ce este înscrisă în concurs cu un proiect cu surse private va primi din partea echipei de dezvoltare un repository privat gratuit pe Github.
4. Juriul InfoEducație se obligă să nu divulge persoanelor neimplicate în jurizare conținutul proiectelor înscrise în concurs.

##Secțiunea II.2. Specificațiile proiectului

1. Fiecare echipă trebuie să specifice la înscrierea proiectului în cadrul competiției o listă cu specificații minime pe care organizatorii trebuie să le pună la dispoziție pentru buna funcționare a aplicației.
2. În cazul în care organizatorii nu pot pune la dispoziție configurația cerută de participanți aceștia sunt rugați să își pregătească toate resursele necesare pentru susținerea unei prezentări demonstrative în tabără.

##Secțiunea II.3. Documentația proiectului

Proiectul trebuie să conțină o scurtă prezentarea a acestuia și/sau o documentație.

1. Prezentarea sau documentația trebuie să conțină o listă cu toate resursele externe folosite (tutoriale, cod autogenerat de diverse utilitare, exemple de cod etc), în caz contrar acest lucru poate duce descalificarea proiectului.

###Subsecțiunea II.3. Documentația proiectului

1. Documentația proiectului nu este obligatorie pentru înscrierea în cadrul concursului dar poate conta la jurizarea proiectului.
2. Fiecare juriu trebuie să specifice în cadrul criteriilor de jurizare dacă documentația va fi punctată și care este modul în care trebuie structurată.

###Subsecțiunea II.4. Prezentarea proiectului

1. Prezentarea proiectului trebuie să aibă maxim 5 pagini.
2. Trebuie să prezinte succint aplicația împreună cu tehnologiile folosite.


#Capitolul III. Instalarea proiectului

În cadrul acestui secțiuni vor fi prezentatea toate prevederile legate de instalarea proiectului în vederea prezentării acestuia în cadrul competiției.

##Subcapitolul III.1. Programarea proiectelor

1. Juriul fiecărei secțiuni va anunța în prima zi de tabără, în cadrul ședinței tehnice, programul destinat instalării proiectelor
2. Fiecare echipă are datoria de a se prezenta cu 15 minute înainte de programarea pentru proiectul lor

##Subcapitolul III.2. Instalarea proiectului

1. Juriul fiecărei secțiuni va pune la dispoziția fiecărei echipe toate resursele necesare pentru instalarea / copierea proiectului pe infrastructura pusă la dispoziție.
2. În cazul în care o echipă întâmpină probleme la instalarea proiectului aceasta trebuie să solicite ajutorul comisiei tehnice.
3. În cazul în care o echipă nu poate instala proiectul pe infrastuctura pusă la dispoziție de membrii comisiei tehnice din motive întemeiate aceasta poate prezenta proiectul de pe hardware-ul propriu.

#Capitolul IV. Prezentarea proiectului

##Subcapitolul IV.1. Programarea proiectelor
1. Juriul fiecărei secțiuni va anunța după instalarea proiectelor programul destinat prezentării proiectelor.
2. Programul prezentărilor va fi afișat pe pagina de intranet din tabără.
3. Fiecare echipă are datoria de a se prezenta cu 15 minute înainte de programarea afișată.

##Subcapitolul IV.2. Prezentarea proiectului
1. Înainte de începerea jurizărilor membrii juriului pentru fiecare comisie trebuie să anunțe eventualele modificări pentru structura prezentării. Structura recomandată pentru prezentări este următoarea: 
	- 3 minute verificarea resurselor necesare pentru prezentare
	- 10 minute prezentarea proiectului
	- 5 minute întrebări din partea juriului
	- 2 minute întrebări din partea publicului
2. Fiecare echipă are datoria de a verifica resursele necesare înainte de începerea prezentării.
3. În cazul în care echipa nu se încadrează în timpul pus la dispoziție membrii juriului pot cere întreruperea prezentării.

##Subcapitolul IV.3. Jurizarea proiectului
1. Membrii juriului trebuie să analizeze toate resursele primite de la participanți și să le puncteze în funcție de specificațiile din criteriile de jurizare.
2. În cazul în care există neclarități privitoare la resursele oferite juriului, echipa în cauză trebuie să ofere toate clarificările necesare membrilor comisiei.
3. În cazul în care o parte dintre resursele relevante lipsesc, membrii comisiei nu vor puncta proiectul în cauză.

#Capitolul V. Proba Open

##Subcapitolul V.1. Selecția participanților
- După prezentarea proiectului juriul va pregăti clasamentul pentru toate proiectele jurizate
- Punctajele pentru primele cinci echipe clasate, la fiecare secțiune, nu vor fi afișate
- Primele cinci echipe de la fiecare secțiune se vor califica în proba "Open"

##Subcapitolul V.2. Desfășurarea probei
- Juriul de la fiecare secțiune va propune o temă pe care participanții trebuie să o implementeze în 24 de ore.
- Fiecare echipă trebuie să dezvolte în cele 24 de ore disponibile un proiect ce să respecte specificațiile juriului.
- În cazul în care specificațiile nu sunt suficient de clare sau explicite membrii juriului vor răspunde la orice întrebare din partea participanților.

##Subcapitolul V.3 Jurizarea proiectelor

- După cele 24 de ore, fiecare participant va prezenta proiectul realizat în fața juriului
- Proiectul va fi jurizat de către juriu folosind aceleași criterii ca și la etapa anterioară
